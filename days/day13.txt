📌 ДЕНЬ 13. ЦЕ НЕ Я, ЦЕ ЗІРКИ… АБО ХТО ВЗАГАЛІ ВСІМ ЦИМ КЕРУЄ?
(Блок 4 - Відповідальність - день 1)

🎉 Вітаю в новому блоці – "Моє життя – мої рішення!"

🎲 Новий блок, новий рівень!

Настав час підкачати м’язи відповідальності 🏋️‍♀️ Бо без них – жодної дорослості не буде.

Сьогоднішній день – для тих, хто хоч раз казав (або подумки кричав):

▫️«Це все через батьків!»
▫️«Якби не обставини…»
▫️«Та мені просто не щастить!»
▫️«Всесвіт явно має щось проти мене»
▫️«Ну, не я ж почав(-ла) цю сварку!»

🙃 Усі ми час від часу скочуємось у ці фрази. Але є нюанс:
поки хтось або щось "там" вирішує за тебе – ти не керуєш своїм життям.
⠀
👉 Уникання відповідальності звучить, як спосіб вижити. Але насправді це – спосіб віддати свою силу.
⠀
🧠 Сьогодні ти подивишся в очі цьому патерну – і повернеш собі важелі управління.
⠀
🎯 Завдання дня – помітити, де саме ти уникаєш відповідальності, і зробити перший крок до її повернення.

(Не забудь аудіо послухати )

1️⃣ Злови себе на гарячому

📝 Випиши 2–3 ситуації, де ти зараз уникаєш відповідальності.
Запитай себе:
▫️«На кого/що я звалюю відповідальність?»
▫️«Що я насправді боюсь вирішити?»
▫️«Якої відповідальності намагаюсь уникнути?»

2️⃣ Переформулюй з дорослої позиції

Обери одну ситуацію й перефразуй її з фокусом на вплив:
▫️«Це моя ситуація, і я можу на неї вплинути. Мій наступний крок — ___»

3️⃣ Напиши фразу-силу для себе

Наприклад:
▫️«Я не контролюю все, але відповідальність – це мій ресурс.»
▫️«Я не ідеальний(-а), але можу обирати, як діяти далі.»
▫️«Я не жертва. Я граю, а не пасивно спостерігаю.»

💬 Чекпоінт дня:

👉 Напиши:
«Я повертаю собі контроль у сфері ___»